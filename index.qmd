# فصل اول: تولید اعداد تصادفی

## مقدمه

شبیه سازی یک ابزار قدرتمند برای طراحی و تحلیل سیستم‌ها یا فرآیندهای پیچیده است که با ارائه حالت یا نمونه‌های مشابه با نمونه اصلی، به استفاده کنندگان از آن، امکان انجام آزمایش با سیستم‌هایی را می‌دهد که در عمل غیر ممکن یا پر هزینه هستند.

**مثال:**

-   آموزش خلبانی

-   مانور زلزله

-   سینما چندبُعدی

## شبیه‌سازی در آمار

از کاربردهای شبیه‌سازی در آمار می‌توان موارد زیر را نام برد:

-   تولید اعداد تصادفی و شبه‌تصادفی

-   تولید داده‌های تصادفی از توزیع‌های گسسته یا پیوسته

-   محاسبه (تقریب) انتگرال‌ها و احتمال‌های پیچیده

-   تقریب امید ریاضی توابعی از متغیرهای تصادفی

-   تقریب توان یک آزمون

### اعداد تصادفی و شبه‌تصادفی

**اعداد تصادفی (Random Numbers):** اعدادی هستند که بر مبنای یک سری جریانات یا بر اساس یک منبع خارجی بدون هیچ رابطه خاصی تولید می‌شوند، بنابراین این اعداد قابلیت باز تولید را ندارند، یعنی اگر مجموعه‌ای از اعداد از اعداد تصادفی تولید شوند دوباره [نمی‌توان]{style="color: red"} دقیقاً همان اعداد را تولید کرد.

**اعداد شبه‌تصادفی (PseudoRandom Numbers):** اعدادی هستند که بر مبنای یک رابطه ریاضی به دست می‌آیند. بنابراین قابلیت بازتولید دارند، یعنی اگر مجموعه‌ای از اعداد از اعداد تصادفی تولید شوند دوباره [می‌توان]{style="color: red"} دقیقاً همان اعداد را تولید کرد.

### روش‌های سنتی تولید اعداد تصادفی

در گذشته برای شبیه‌سازی اعداد تصادفی در بازه (0,1) از عقربه‌ گردان استفاده می‌شد. این وسیله دارای صفحه‌ی دایره‌ مانندی شبیه ساعت است که محیط آن در فاصله صفر تا یک درجه‌بندی شده است. در مرکز این دایره یک عقربه قرار می‌گیرد که می‌تواند آن را چرخاند و در نتیجه عقربه بعد از دهها بار چرخش (که تعداد دفعات چرخش آن نیز تقریبا تصادفی است) از حرکت می‌ایستد. نوک عقربه عدد تصادفی مورد نظر را مشخص می‌کند.

![](circle.png){fig-align="center"}

### روش‌های ابداعی

-   پرتاب یک سکه

-   باز کردن صفحه‌ای از یک کتاب به صورت تصادفی

-   انتخاب از بین چند گوی

------------------------------------------------------------------------

**تمرین 1:**

الف) روشی تصادفی برای تولید عدد از بازه (0,100) پیشنهاد دهید.

ب) آیا می توان روش ابداعی شما را برای تولید داده از هر بازه‌ای مورد استفاد قرار داد؟ مثال بزنید.

ج) آیا می توان از روش ابداعی شما برای تولید داده از نوع کیفی (میزان تحصیلات یا گروه خونی) نیز استفاده کرد؟

------------------------------------------------------------------------

## روش توان دوم ارقام میانی

این روش یک روش ریاضی برای تولید اعداد تصادفی $m$ رقمی است. در این روش که به وسیله فون نیومن و متروپولیس (1946) پیشنهاد شده، مراحل زیر را انجام می‌دهیم:

1.  به دلخواه عددی $m$ رقمی را در نظر می‌گیریم

2.  این عدد را به توان دو می‌رسانیم و در صورت لزوم عدد صفر را به سمت چپ عدد بدست آمده اضافه می‌کنیم.

3.  $m$ رقم میانی عدد حاصل شده را به عنوان عدد تصادفی تولید شده در نظر می‌گیریم.

4.  برای تولید دنباله‌ای از اعداد تصادفی گام‌های 2 و 3 را تکرار می‌کنیم.
